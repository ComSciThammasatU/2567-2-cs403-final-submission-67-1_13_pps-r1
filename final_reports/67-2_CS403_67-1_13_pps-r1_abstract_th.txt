ระบบแนะนำอัตโนมัติสำหรับการหางานโดยใช้เทคนิคการประมวลผลภาษาธรรมชาติ
Recommendation System for Job Finding using Natural Language Processing Techniques
	ในปัจจุบัน ตลาดแรงงานมีความต้องการบุคลากรที่มีทักษะเฉพาะทางเพิ่มสูงขึ้นและเปลี่ยนแปลงได้อย่างตลอดเวลา งานวิจัยฉบับนี้นำเสนอระบบแนะนำรายวิชาแบบเฉพาะบุคคลที่อาศัยความคล้ายเชิงความหมายระหว่างคำอธิบายตำแหน่งงานและคำอธิบายรายวิชาเพื่อคัดเลือกคอร์สที่สอดคล้องกับความต้องการของผู้เรียน หลังจากกรองรายวิชาที่ผู้เรียนลงทะเบียนแล้ว ระบบจะดึงข้อมูลประกาศรับสมัครงานจาก JobsDB และบัญชีรายวิชามาแปรเป็นเวกเตอร์ข้อความด้วยเทคนิค embedding สี่แบบ ได้แก่ TF-IDF, Doc2Vec, และ Sentence-BERT จากนั้นคำนวณความคล้ายด้วย cosine similarity เพื่อสร้างลำดับคำแนะนำรายวิชา ซึ่งจะมีการยืนยันความแม่นยำด้วยการประเมินโดยการใช้เทคนิค Normalized Discounted Cumulative Gain การผสานข้อมูลจากหลายแหล่งเข้ากับโมเดล NLP นี้จึงเป็นแนวทางที่มีศักยภาพในการปิดช่องว่างระหว่างพื้นฐานทางการศึกษาของผู้เรียนและความต้องการของตลาดแรงงานจริงในปัจจุบัน
คำสำคัญ: ประมวลผลภาษาทางธรรมชาติ, ความคล้ายคลึงโคไซน์, ระบบแนะนำการหางาน, ระบบแนะนำวิชาเรียน, ดัชนีผลตอบรับเชิงสะสมแบบลดทอนที่ปรับให้เป็นมาตรฐาน